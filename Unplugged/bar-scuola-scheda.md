# Scheda operativa – Il bar della scuola

*Obiettivo: comprendere il paradigma client-server*

## Parte 1 – Osservazione del servizio

1. Cosa stava facendo la barista quando siamo entrati?

2. Uno studente riceve una moneta e va ad ordinare un caffè: qual è la sequenza delle azioni svolte dallo studente e dalla barista? Chi inizia per primo, e chi aspetta?

3. Quanto tempo impiega la barista ad ordinare il caffè?

## Parte 2 – La coda

Ora tre studenti vanno contemporaneamente ad ordinare un caffè.

4. Quanto tempo aspetta il primo studente?

5. Quanto tempo aspetta il secondo?

6. Quanto il terzo?

7. In che ordine vengono serviti gli studenti?

8. Prova a scrivere una formula generale per il tempo di attesa di uno studente in posizione n della fila.

## Parte 3 – Cambiano le regole

9. Arriva il preside (o qualche professore): siamo gentili, lo facciamo passare avanti.Che tipo di strategia di coda è stata applicata?

10. Dopo aver servito l’ultimo caffè, cosa fa la barista?

## Parte 4 – Migliorare il servizio

11. Se arrivano tutti gli studenti della classe, come si può organizzare il bar per ridurre i tempi di attesa complessivi?

## Parte 5 – Attacchi al sistema

Per scherzo, gli studenti si mettono tutti in fila solo per rallentare lo studente più antipatico della classe.

12. Quanto tempo aspetta, se è l’ultimo?

## Parte 6 – Client e server a distanza

Rientrati in classe, il prof chiede ad uno studente di ordinare un caffè al bar al posto suo.

13. descrivi la sequenza di operazioni necessarie affinchè il prof abbia il proprio caffè. Può gestire la situazione da solo, oppure ha bisogno di aiuti?

## Consegna

Rispondi alle domande scrivendo in modo chiaro e sintetico. Eventualmente, completa con formule o disegni.

Al termine, confronta le tue risposte con i compagni e con l’insegnante.